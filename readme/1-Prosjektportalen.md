## Hva er Prosjektportalen for Microsoft 365?

Prosjektportalen for Microsoft 365 er bygget av Puzzlepart - nå Crayon Consulting AS - og distribuert som åpen kildekode. Løsningen inneholder Microsoft 365 og SharePoint-tilpasninger som til sammen utgjør et prosjektstyringsverktøy. Det blir satt opp et porteføljeområde som gir en oversikt over prosjekter og der brukere kan opprette nye prosjektrom. Hvert prosjektområde opprettes som en Microsoft 365 gruppe og det settes opp en del lister, en del standardelementer og logikk for å gjennomføre et prosjekt etter Prosjektveiviserens modell. Prosjektveiviseren er Digitaliseringsdirektoratets anbefalte prosjektmodell for gjennomføring av digitaliseringsprosjekter i offentlige virksomheter.

Første versjon av Prosjektportalen ble i sin tid utviklet for Asker kommune og KommIT av da Puzzlepart. I ettertid har videreutvikling og oppgradering av løsningen blitt gjort som et spleiselag mellom Puzzlepart - nå Crayon Consulting - og kunder, i perioder med støtte fra SkatteFunn. Det har hele tiden vært ambisjonen av løsningen skal være åpen kildekode og fritt tilgjengelig å ta i bruk uten bindinger. For at det skal være mulig må videreutvikling finansieres i stor grad av "kundesponsorer".

Mer informasjon om løsningen, hvordan den er satt opp og hvordan overordnede komponenter fungerer kan du lese på om [wiki-sidene til Prosjektportalen](https://github.com/Puzzlepart/prosjektportalen365/wiki).
