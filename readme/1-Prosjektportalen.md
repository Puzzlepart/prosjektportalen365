## Hva er Prosjektportalen for Microsoft 365?

Prosjektportalen for Microsoft 365 er bygget av [Puzzlepart AS](http://www.puzzlepart.com) og distribuert som åpen kildekode. Løsningen inneholder Microsoft 365 og SharePoint-tilpasninger som til sammen utgjør et prosjektstyringsverktøy. Det blir satt opp en porteføljeside der en får en oversikt over prosjekter og kan opprette nye prosjektrom. Hvert prosjektområde opprettes som en Microsoft 365 gruppe og det settes opp en del lister, en del standardelementer og logikk for å gjennomføre et prosjekt etter prosjektveiviserens modell. Prosjektveiviseren er Digitaliseringsdirektoratets anbefalte prosjektmodell for gjennomføring av digitaliseringsprosjekter i offentlige virksomheter.

Prosjektportalen ble i sin tid utviklet for Asker kommune og [KommIT](http://www.ks.no/kommit). Versjonen som her foreligger er utviklet av Puzzlepart, basert på de samme prinsippene som den opprinnelige versjonen.

Mer informasjon om løsningen, hvordan den er satt opp og hvordan overordnede komponenter fungerer kan du lese på om [wiki-sidene til Prosjektportalen 365](https://github.com/Puzzlepart/prosjektportalen365/wiki).
