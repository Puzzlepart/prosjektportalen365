# Prosjektportalen 365 - 1.12.0 (November 2025)

**Versjon 1.12.0** adresserer følgende [issues](https://github.com/Puzzlepart/prosjektportalen365/issues?q=is%3Aissue+is%3Aclosed+milestone%3A1.12.0).
> **Nedlasting**: [v1.12.0](https://github.com/Puzzlepart/prosjektportalen365/releases)

---

Velkommen til versjon 1.12.0 av Prosjektportalen 365. I denne versjonen er det flere grunnleggende forbedringer og ny funksjonalitet som gjør det verdt å oppgradere til. Her er noen av høydepunktene:

- **[Prosjektportalen på engelsk](#prosjektportalen-pa-engelsk)** - Prosjektportalen er nå tilgjengelig på engelsk!
- **[Arkivering ved faseendring](#arkivering-ved-faseendring)** - Ny funksjonalitet for å arkivere dokumenter og lister ved faseendring.
- **[Forbedringer på Bestillingsportal-integrasjonen](#forbedringer-pa-bestillingsportal-integrasjonen)** - Flere større forbedringer for Bestillingsportal-integrasjonen.
- **[Prosjektnyheter](#prosjektnyheter)** - For publisering og visning av prosjektnyheter med mulighet til å opprette nyhetsartikler.
- **[Prosjektkort](#prosjektkort)** - Visning av prosjektinformasjon som et kort
- **[Forbedret prosjekttidslinje](#forbedret-prosjekttidslinje)** - Prosjekttidslinjen senterer seg nå rundt prosjektets tidsforløp.
- **[Tilpassbare prosjektkort](#tilpassbare-prosjektkort)** - Muligheter for å tilpasse informasjonen i prosjektkortet på forsiden av porteføljen.

## Prosjektportalen på engelsk

Prosjektportalen er nå tilgjengelig på engelsk! Dette gjør det enklere for internasjonale brukere å navigere og bruke portalen. Mer info kommer...

## Arkivering ved faseendring

Det er lagt til ny funksjonalitet i fasevelgeren som lar deg arkivere dokumenter og lister ved faseendring.

**Hovedfunksjoner:**

- **Arkivering i fasevelger**: Ved faseendring kan du velge spesifikke dokumenter fra Dokumentbiblioteket og lister på prosjektet som skal arkiveres
- **Arkiveringslogg på porteføljenivå**: En ny liste kalt `Arkiveringslogg` gir oversikt over alle dokumenter og lister som er loggført for arkivering på tvers av prosjekter
- **Webhook-integrasjon**: Ekstern arkivhåndtering via webhooks som automatisk håndterer arkivering av dokumenter og lister basert på loggføringen

**Slik bruker du det:**

1. Aktiver arkivering ved å skru på `Bruk arkivfunksjonalitet` i webdel-egenskapene for fasevelgeren
2. Konfigurer arkiv-webhook URL og autentisering (valgfri) for ekstern arkivhåndtering
3. Ved faseendring får du mulighet til å velge hvilke dokumenter og lister som skal arkiveres
4. Valgte elementer registreres i `Arkiveringslogg`-listen på porteføljenivå
5. Dersom konfigurert vil webhook kjøres automatisk og gå gjennom loggførte elementer for ekstern arkivbehandling

## Forbedringer på Bestillingsportal-integrasjonen

Det er gjort flere forbedringer på Bestillingsportal-integrasjonen, inkludert:

- ...

## Prosjektnyheter

Den nye webdelen `Prosjektnyheter` gjør det mulig å publisere og vise nyheter direkte fra prosjektene. Webdelen viser nyheter som er publisert fra prosjektet, og gir mulighet til å opprette og redigere nyhetsartikler direkte fra prosjektsiden.

Som følge av den nye løsningen følger det også med en dedikert sidemal for prosjektnyheter, som gir en enhetlig og profesjonell presentasjon av nyhetsinformasjon.

## Prosjektkort

Den nye webdelen `Prosjektkort` viser prosjektinformasjon i et kortformat som ligner på kortvisningen på forsiden av porteføljen.

## Forbedret prosjekttidslinje

Prosjekttidslinjen er forbedret slik at den nå automatisk sentrerer seg rundt prosjektets tidsforløp (startdato til sluttdato). Dette gir en mer relevant og fokusert visning av prosjektets tidslinje, og gjør det enklere å få oversikt over prosjektets fremdrift.

## Tilpassbare prosjektkort

Du kan nå tilpasse informasjonen som vises i prosjektkortet på forsiden av porteføljen. Dette inkluderer:

- Valg av hvilke felt som skal vises
- Bestemmelse av rekkefølgen på feltene

## Endringslogg

> For fullstendig endringslogg av alt som er med i denne utgivelsen, så kan du [trykke her for å lese mer](../CHANGELOG.md).

## Takk til dere

Sist, men ikke minst sier vi takk til alle som har bidratt til å melde inn feil, gitt oss verdifulle tilbakemeldinger og foreslått endringer.

Uten deres engasjement ville vi ikke vært i stand til å utvikle Prosjektportalen til det verktøyet det er i dag.

-Prosjektportalen-teamet
